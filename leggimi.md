
Clip per clip
------------
Questa applicazione (che funziona soltanto su desktop) si propone come uno strumento per migliorare la comprensione di una lingua straniera.
  
Permette di guardare un video o ascoltare un audio in piccoli pezzi con o senza sottotitoli.
  
E' possibile riprodurre e ripetere anche all'infinito una riga alla volta con sottotitoli visibili o invisibili a richiesta.
  
Ci si può esercitare anche con una parola per volta, per ogni parola vengono proposte tutte le righe che la contengono.

E' possibile ottenere e stampare un testo interlineare bilingue utilizzando i sottotitoli. 
 
Se manca un file video o audio, è possibile sfruttare le possibilità offerte dal solo testo (stampa bilingue, focalizzarsi su una parola per volta esercitandosi su tutte le righe che la contengono).

Se non ci sono sottotitoli, si può usare il file video/audio per esercitarsi in pezzettini piccoli fino ad appena un secondo di durata.
  
L'applicazione comprende due parti: costruzione (**builder**) e uso (**player**).
Il primo (builder) serve per costruire due file personalizzati che insieme compongono il player e che servono per riprodurre il video o l'audio prescelto.
I file video o audio ei file dei sottotitoli (di tipo **.srt**) devono trovarsi in una cartella del computer.
Il file dei sottotitoli tradotto può essere ottenuto da quelli in lingua originale utilizzando un traduttore automatico (attenzione al limite di dimensione, ad esempio Google traduce 5000 caratteri alla volta).

_Attenzione questa applicazione non crea sottotitoli e non esegue nessuna traduzione._

**Per iniziare:**  
    - scaricare il software su una cartella del proprio computer (es. c:\\antonio\\ClipByClip )  
    - scaricare su una cartella il file video o audio (es. c:\\antonio\\lezioni\_inglese\\video\\mio\_video.mp4)  
    - scaricare su una cartella i file sottotitoli (es. c:\\antonio\\lezioni\_inglese\\sottotitoli\\mio\_video\_en.srt, c:\\antonio\\lezioni\_inglese\\sottotitoli\\mio\_video\_it.srt )  
    - Nella cartella **cbc\_base** cliccare sul file **start.html**. Apparirà una pagina in cui viene chiesto (**Scegli il file**) di specificare i file video o audio ed i file di sottotitoli (quello di traduzione non è obbligatorio).  
Alla fine saranno scaricati nella cartella dei download due file i cui nomi comprendono il titolo e terminano uno con **.html** e l'altro con**.jstxt**.  
Questi due file possono lasciati nella cartella dei download o spostati in un'altra cartella per esempio in quella dei video, in ogni caso è necessario che stiano sempre insieme.  
  
Eseguire cliccandoci sopra il file scaricato il cui nome termina in **.html**.  
Apparirà immediametamente pronto da utilizzare il **player** del video.  
Se dopo aver chiuso l'applicazione in seguito vorrete riprendere il lavoro precedente, vi ritroverete al punto dove avete interrotto e con le eventuali personalizzazioni apportate (es.colore del testo e dello sfondo, eventuale sincronizzazione dei sottotitoli).

_L'applicazione è stata sviluppata e provata su PC con Windows 10.  
E' stata testata con successo con Google Chrome, Firefox, Microsoft Edge, Brave.  
Non funziona con Internet Explorer.  
E' scritta in HTML e Javascript nativo per cui dovrebbe funzionare con la maggior parte dei browser moderni (aggiorn.2015)._

_In teoria dovrebbe funzionare anche con altri sistemi operativi, ma è stato provato soltanto su Window 10._

Questa applicazione **ClipByClip** che ho scritta inizialmente per mio uso personale nel 2021 e poi modificata per renderla usufruibile da chiunque,  
può essere liberamente scaricata ed utilizzata.  
  
**Antonio Cigna**